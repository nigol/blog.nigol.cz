<!DOCTYPE html>
<html>
    <head>
        <meta charset="UTF-8"/>
        <title>Příprava na geecon 2017.</title>
    </head>
    <body>
        <article>
        	<h2>Příprava na geecon 2017.<br><small>10.10.2017</small></h2>

            <p class="lead">
                Rok se s rokem sešel a je tu opět pražská odnož konference pro Java vývojáře geecon. Stejně jako loni se i letos zúčastníme s kolegy z práce. Do začátku konference zbývá týden, pojďme se tedy podívat, co by mohlo být z mého subjektivního pohledu zajímavé.
            </p>
            
            <p>
                Konference <a href="https://2017.geecon.cz">geecon</a> se bude letos konat ve dnech 19. a 20. října 2017. Už loni se mi osvědčilo naplánovat si přednášky, které by mohly být zajímavé a uložil jsem si rozpis do kalendáře v mobilním telefonu. V době psaní tohoto článku ještě nebyl známý úplně přesně časový harmonogram jednotlivých přednášek, nicméně témata a řečníci jsou již samozřejmě k <a href="https://2017.geecon.cz/talks/">dispozici</a>. Co by tedy mohlo být zajímavé?
            </p>
            
            <p>
                Určitě si nenechám ujít přednášku Adama Biena &bdquo;<a href="https://2017.geecon.cz/speakers/?id=311#bio">"Built To Last" ...and the end of migrations</a>&ldquo;. Adam je ve světě Javy EE hodně známá postava (<a href="http://adam-bien.com/roller/abien/">blog</a>, <a href="http://airhacks.io">airhacks</a>) a troufám si tvrdit, že přednáška bude určitě zajímavá. Obsahem by měla být tvorba aplikace s frontendem v HTML5, CSS, JavaScript a backendem v Javě EE. Něco podobného jsme teď nedávno realizovali s kolegou v práci také, bude tedy určitě zajímavé porovnat naše postupy s přednášejícím. Navíc jak je psáno v anotaci: &bdquo;No Slides &#8211; Just Code&ldquo;.
            </p>
            
            <p>
                Další přednáška, která by mohla být zajímavá je &bdquo;<a href="https://2017.geecon.cz/speakers/?id=298">TestContainers – integration testing without the hassle</a>&ldquo; od Antona Arhipova. Autor pracuje pro <a href="https://zeroturnaround.com">ZeroTurnaround</a> a píše <a href="http://arhipov.blogspot.cz">blog</a>. Tématem má být integrační testování pomocí knihovny <a href="https://github.com/testcontainers/testcontainers-java">TestContainers</a>, která by měla usnadnit tvorbu testů v prostředí <a href="https://www.docker.com">Docker</a> kontejnerů. Zní to dobře, uvidíme, jaká bude realita. Nejsem právě odborník na integrační testy, ale Docker mám rád a při vývoji ho používám. Snad se dozvím něco zajímavého.
            </p>
            
            <p>
                Loni jsem byl na přednášce o <a href="http://www.oracle.com/technetwork/oracle-labs/program-languages/overview/index.html#close">GraalVM</a>, a protože &bdquo;<a href="https://2017.geecon.cz/speakers/?id=297">Twitter's quest for a wholly Graal runtime</a>&ldquo; vypadá jako zkušenosti z praxe, bude to jistě zajímavé. Navíc u Twitteru nemají jen 1 nebo 2 servery ;), takže bude fajn vidět (a slyšet), jakým způsobem GraalVM používají nebo se snaží používat ke zvýšení výkonu a snížení nákladů.
            </p>
            
            <p>
                Bezpečnosti není nikdy dost, proto <i class="fa fa-hand-o-right"></i> &bdquo;<a href="https://2017.geecon.cz/speakers/?id=301">Cracking the code to secure software</a>&ldquo; :). Od obou přednášejících (Daniel Sawano, Daniel Deogun) jsem viděl přednášku na téma lambda výrazů v Javě 8 a byla super. Myslím tedy, že tato bude taky stát za to. A každý nápad, jak udělat aplikaci bezpečnější je užitečný &#8211; nejsem zase takový expert na bezpečnost kódu a rád se nechám poučit.
            </p>
            
            <p>
                Zajímavých přednášek je letos určitě víc a je to dobře. Na zmiňované 4 si určitě zajdu a k nim vyberu další zajímavé (máme tu <a href="https://2017.geecon.cz/speakers?id=307">Java 9 security</a>, <a href="https://2017.geecon.cz/speakers?id=329">Java EE 8</a>, &hellip;). Po konferenci zase napíšu něco o dojmech z přednášek, stejně jako <a href="/article.html?geecon-2016">loni</a>. Pokud tedy na geecon letos pojedete, třeba se potkáme. Pokud ne, snad se vám aspoň líbil článek.
            </p>
        </article>
        <script src="https://ajax.googleapis.com/ajax/libs/jquery/1.12.0/jquery.min.js"></script>
        <script src="/template/template.js"></script>
    </body>
</html>