<!DOCTYPE html>
<html>
    <head>
        <meta charset="UTF-8"/>
        <title>Jak funguje Mazaný Čtvereček.</title>
    </head>
    <body>
        <article style="opacity: 0">
        	<h2>Jak funguje Mazaný Čtvereček.<br><small>04.02.2018</small></h2>

            <p class="lead">
                O víkendu mezi prvním a druhým kolem nedávné volby prezidenta jsem si jen tak ze zvědavosti četl pár příspěvků na Twitter účtu <a href="https://twitter.com/prezidentmluvci">@PREZIDENTmluvci</a>. Je to vskutku výživný materiál a tak jsem si řekl, že by stálo za to jej nějak &bdquo;vytěžit&ldquo;.
            </p>
            
            <p>
                Nejprve tedy vysvětlím, co vlastně <a href="http://c.nigol.cz">Mazaný Čtvereček</a> je. Jedná se jednoduchou hříčku, která generuje příspěvky na Twitter s použítím výraziva výše zmíněného mluvčího prezidenta. Věty jsou gramaticky správně, ale často nedávají významový smysl (a tím jsou také někdy zábavné).
            </p>
            
            <p>
                Jádrem generování vět je mechanismus, který se nazývá <a href="https://cs.wikipedia.org/wiki/Markovův_řetězec">Markovův řetězec</a>. Zjednodušeně řečeno Markovův řetězec popisuje proces, kde možnost přechodu z jednoho stavu do druhého je dána pouze aktuálním stavem systému a pravděpodobností přechodu. Na následujícím (neumělém) schématu je vidět situace, kdy se nacházíme ve stavu <strong>A</strong> a máme stejnou pravděpodobnost přechodu do stavu <strong>B</strong> nebo <strong>C</strong>.
            </p>
            
            <pre>
                  1/2
             -> A --- B
                  \
               1/2 \
                    C
            </pre>
            <p style="text-align: center">
                <em>Pravděpodobnost přechodu z A do B (50%) nebo C (50%)</em>
            </p>
            
            <p>
                Naopak pokud budeme mít následující situaci
            </p>
            
            <pre>
                   0
             -> A --- B
                  \
               1   \
                    C
            </pre>
            <p style="text-align: center">
                <em>Pravděpodobnost přechodu z A do B (0%) nebo C (100%)</em>
            </p>
                        
            <p>
                ze stavu <strong>A</strong> se <em>vždy</em> dostaneme do stavu <strong>C</strong> a <em>nikdy</em> do stavu <strong>B</strong>.
            </p>
            
            <p>
                Tolik tedy k základní teorii, pojďme se podívat, jak je to použito v praxi. Vzhledem k tomu, že se jedná o webovou stránku, vše jsem implementoval v Javascriptu. Pro reprezentaci řetězu jsem použil JS objekt, kde jednotlivé stavy jsou klíče a pravděpodobnosti přechodu do dalších stavů jsou uloženy jako pole. Ukažme si to na příkladu, kde je pravděpodobnost přechodu z A do B (50%) nebo C (50%):
            </p>
            
            <pre class="prettyprint">
                {
                    "A": ["B", "C"]
                }
            </pre>
                        
            <p>
                Pokud bychom chtěli dosáhnout pravděpodobnosti přechodu z A do B (66%) nebo C (33%), definovali bychom:
            </p>
            
            <pre class="prettyprint">
                {
                    "A": ["B", "B", "C"]
                }
            </pre>
            
            <p>
                Snad je tedy základní myšlenka zřejmá. Nyní, pokud vezmeme za stavy jednotlivá slova, můžeme definovat například následující řetěz:
            </p>
            
            <pre class="prettyprint">
                {
                    "START": ["Mám", "Máme"],
                    "Mám": ["doma", "venku"],
                    "Máme": ["venku"],
                    "doma": ["televizi", "rádio", "počítač"],
                    "venku": ["popelnici", "auto"]
                }
            </pre>
                        
            <p>
                a z něj pak snadno <button class="btn-xs btn-default" onclick="document.getElementById('sentence').innerText = generateSentence(words)">Generovat</button> : <span id="sentence" style="font-weight: bold"></span>
            </p>
            
            <script>
                var words = {
                    "START": ["Mám", "Máme"],
                    "Mám": ["doma", "venku"],
                    "Máme": ["venku"],
                    "doma": ["televizi", "rádio", "počítač"],
                    "venku": ["popelnici", "auto"]
                };
                
                function generateSentence(wordChain) {
                    var sentence = "";
                    var word = "START";
                    var finish = false;
                    while (!finish) {
                        var words = wordChain[word];
                        if (words === undefined || words.length === 0) {
                            finish = true;
                        } else {
                            word = words[Math.floor(Math.random() * words.length)];
                            sentence = sentence + " " + word;
                        }
                    }
                    return sentence.charAt(1).toUpperCase() + sentence.slice(2) + ".";
                }
                document.getElementById('sentence').innerText = generateSentence(words);
            </script>
            
            <p>
                No a to je vlastně všechno. Nejvíc času zabralo sestavení dostatečně velkého řetězu slov, na což jsem použil CSV soubor se staženými twíty, které bylo potřeba vyčistit a připravit. Poté jsem si napsal krátkou utilitu opět v JS, která data zpracuje a podle četnosti výskytu slov sestaví výsledný řetěz. A ten už pak slouží na stránce se <a href="http://c.nigol.cz">Čtverečkem</a>. Všechny zdrojové kódy jsem dal na <a href="https://github.com/nigol/ctverecek">Github</a>, pokud máte zájem, použijte dle libosti :).
            </p>
            
        </article>
        <script src="https://ajax.googleapis.com/ajax/libs/jquery/1.12.0/jquery.min.js"></script>
        <script src="/template/template.js"></script>
    </body>
</html>