<h2>Pár vřelých vět na úvod.<br><small>07.02.2016</small></h2>
<p>
    Zdá se, že doba blogů a blogísků už pominula. 
    Respektive pominula doba, kdy mít blog bylo něco 
    podobného jako mít dnes účet na Facebooku. 
    Proč tedy nový blog?
</p>
<p>
    Především jsem zjistil, že by bylo fajn mít nějaké místo, kde bych mohl čas od času zveřejnit 
    své články nebo názory. Facebook nebo Twitter se k tomuto účelu příliš nehodí, takže blog se nabízí jako
    vhodné řešení. Rozhodně neočekávejte záplavu článků - nejsem grafoman (alespoň momentálně si 
    to myslím). Spíše sem tam nějaké zajímavosti především ze světa informačních technologií. Pracuji totiž 
    jako Java vývojář a někdy objevím něco zajímavého, bylo by tedy škoda se o to nepodělit i s 
    ostatními. Momentálně mám jeden článek o Javě rozepsaný. Samozřejmě nebudu se věnovat pouze Javě, 
    ale i jiným programovacím jazyků a technologiím. Určitě se objeví i něco o Javascriptu, možná i 
    Objective C, Scheme / Lisp, AI (umělá inteligence). Prostě to, co mě zajímá. Psát budu pravděpodobně 
    především česky, ale pokud se bude jednat o téma, které by mohlo být zajímavé i pro zahraniční návštěvníky, 
    napíšu ho anglicky. Právě připravovaný článek o Javě bude anglicky.
</p>
<p>
    Na závěr trochu technického pozadí. Blog je hostovaný na Amazon AWS službě S3. Přemýšlel jsem, jestli 
    má smysl vytvářet RSS kanál, ale nakonec ho zatím nebudu podporovat. Oznámení o nových článcích budu psát 
    na Twitter, kdo má zájem, může sledovat. Odkaz je v pravém sloupci. Diskuse podporovány 
    nejsou, ale pokud máte zajímavou připomínku k některému článku, pošlete ji mailem (nigol@nigol.cz) a já ji případně 
    zveřejním (nepředpokládám, že mi někdy něco přijde ;)).
</p>
<p>
    Pokud jste dočetli až sem, gratuluji a budu se těšit u dalších článků.
</p>